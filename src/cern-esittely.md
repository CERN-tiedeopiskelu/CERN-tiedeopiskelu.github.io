# Esittelymateriaali

## CERN

<figure class="video_container">
        <iframe width="808" height="454.5" src="https://www.youtube.com/embed/i0qjDZH-p7E" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</figure>

[CERN](https://home.cern/), eli Euroopan hiukkasfysiikan tutkimuskeskus sijaitsee Ranskan ja Sveitsin rajalla lähellä Geneveä.
Se on vuonna 1954 perustettu kansainvälinen organisaatio, johon kuuluu 23 varsinaista jäsenmaata, mukaanlukien Suomi.
CERN:ssä yritetään selvittää, mistä maailmankaikkeutemme koostuu ja miten se toimii.
Aineen pienimpien rakenneosasten tutkiminen onnistuu kiihdyttämällä ja törmäyttämällä hiukkasia hiukkaskiihdyttimessä.
Hiukkasten törmätessä toisiinsa lähes valonnopeudella syntyy valtava määrä energiaa, joka voi muuttua uusiksi hiukkasiksi.
Näitä törmäystapahtumissa syntyneitä hiukkasia ja niiden ominaisuuksia tutkitaan hiukkasilmaisimilla.

Alapuolella on kuva hiukkasfysiikan standardimallin mukaisista alkeishiukkasista, eli sellaisista hiukkasista, joita ei voida enää pilkkoa pienempiin osiin.
Vuonna 2012 CERN:ssä löydettiin mallin uusin hiukkanen, Higgsin bosoni.

![](img/standardimalli.png)
*Standardimallin alkeishiukkaset (Credit: CERN)*

## LHC

LHC (Large Hadron Collider), eli suuri hadronitörmäytin, on CERN:ssä sijaitseva maailman suurin hiukkaskiihdytin.
Se on 27km pitkä synkrotronikiihdytin, jossa kiihdytetään pääasiassa protoneja.
Protonit liikkuvat LHC:n sisällä kahdessa eri putkessa ja törmäävät neljässä eri kohdassa LHC:n kehällä.
Näissä kohdissa sijaitsevat hiukkasilmaisimet CMS, ATLAS, ALICE ja LHCb.

Alla olevan animaation avulla voit katsoa, miten LHC toimii (Kesto 2:52).
    <figure class="video_container">
        <iframe width="808" height="454.5" src="https://www.youtube.com/embed/pQhbhpU9Wrg" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
    </figure>

## CMS

CMS (Compact Muon Solenoid) on yksi LHC:n neljästä hiukkasilmaisimesta. Se on sylinterimäinen 21 metriä pitkä ja 15 metriä halkaisijaltaan oleva ilmaisin, joka on nimensä mukaisesti kompakti siihen nähden, kuinka paljon laitteistoa siitä löytyy. 

Opi lisää CMS-kokeesta alla olevan esittelyvideon avulla (Kesto 7:25).
        <figure class="video_container">
            <iframe width="808" height="454.5" src="https://www.youtube.com/embed/S99d9BQmGB0" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
        </figure>

## Hiukkasfyysikon päivä

Luulitko tietäväsi millaista fyysikon elämä on? Et ole varmasti nähnyt sitä tällä tavalla. Videolla näet Tšekkiläisen fyysikon tyypillisen päivän seuraamalla häntä livenä sekä animaatioiden kautta ja opit samalla upeita faktoja hiukkasfysiikasta ja sen tutkimuksesta (Kesto 30:49).

<figure class="video_container">
    <iframe width="808" height="454.5" src="https://www.youtube.com/embed/e0Lv2GrsXig" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</figure>
